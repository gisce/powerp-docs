# Menús i llistats de l'ERP

**Nota:** la guia és vàlida tant per electricitat com per gas. L'única diferència del gas
respecte a l'electricitat és que a totes les rutes de menús cal afegir “GAS/”
davant. Per exemple, si el llistat de contractes d'electricitat està situat a “Gestió de
Pòlisses/Pòlisses”, el llistat de contractes de gas estarà situat a “GAS/Gestió de
Pòlisses/Pòlisses”.

![](_static/manual_erp/1a_menu.png)

1. Barra lateral: Agrupa els diferents menús de l'ERP. En seleccionar un menú de la
barra lateral, se'ns mostra a la pantalla principal els submenus que agrupa (2).
2. Submenus: mostra tots els submenús del menú seleccionat a la barra lateral.
3. Dreceres: mostra els dreceres de l'usuari. Es poden crear
nous dreceres prement la icona de l'estrella un cop dins del menú
que es vol desar.

## Elements de la pantalla principal

![](_static/manual_erp/2a_menu.png)

1. Carpetes: una carpeta agrupa submenús a dins. En fer 1 clic en una carpeta es
mostren els seus submenús
2. Llistats Desplegables: actua com una carpeta (en fer 1 clic es mostren
submenús) i com un llistat: en fer doble clic s'obre una pestanya nova
mostrant els elements del llistat. En aquest exemple, un llistat en què es
mostrarien les pòlisses (contractes).
3. Llistats: en fer doble clic s'obre una pestanya nova mostrant els elements
del llistat.

## Llistats i filtres

![](_static/manual_erp/3a_menu.png)

1. Filtres: un llistat de l'ERP es compon de 2 parts. A la part superior, una sèrie de
camps per poder filtrar i cercar elements. En aquest exemple, per cercar
contractes. Si poséssim al camp "Titular" el nom d'una persona
trobaríem tots els contractes en què el titular contingui el text
introduït. Per mostrar els filtres cal prémer el botó indicat amb la captura
amb el número 3.
2. Llistat: la segona part de la pantalla mostra els resultats de la cerca. Per
defecte mostra un màxim de 80 elements. Si feu clic a la capçalera d'una
de les columnes els registres s'ordenaran per aquest camp.


