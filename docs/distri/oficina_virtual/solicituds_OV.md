# Secció de Sol·licituds de l'Oficina Virtual

Dins de l'Oficina Virtual, els usuaris de la nostra xarxa poden demanar-nos sol·licituds a través d'una secció,
independentment de la Comercialitzadora que tinguin contractada.

![](../_static/solicituds_OV/solicitudes.png)

Aquesta secció és editable: podem canviar el missatge, els tipus, i els adjunts. Per a fer-ho, s'ha d'accedir al mòdul
de CRM de l'ERP.

![](../_static/solicituds_OV/secciones.png)

A dins de les seccions, si filtrem a **secció pare** per `Sol·licituds`, tindreu el llistat de totes les sol·licituds
que hi ha, i podreu entrar a la que vulgueu per a editar-la, o crear-ne de noves.

![](../_static/solicituds_OV/llistat_solicituds.png)

## Configuració de les Sol·licituds

Podem crear o editar cada secció de les sol·licituds. Primerament, es pot establir quin nom volem que apareguin a 
l'Oficina Virtual (recordeu que s'ha de traduir als altres idiomes que tingueu carregats a l'ERP).

![](../_static/solicituds_OV/Sección_del_caso.png)

1. El camp **Seqüència** és per establir l'ordre dins del desplegable de l'Oficina Virtual.
2. El **Codi de secció** és per completar el nom de la secció.
3. La casella **Actiu** serveix per a què la secció aparegui o no al desplegable de l'Oficina Virtual.
4. La **Secció pare** serveix per classificar i trobar fàcilment cada sol·licitud, permetent ordenarles de forma 
jerarquitzada.
5. A la **Descripció OV** es pot escriure una descripció per a què surti a l'Oficina Virtual.

![](../_static/solicituds_OV/parts_seccions.png)

## Com adjuntar els formularis

Per a adjuntar els formularis que volem que hi hagi a cada sol·licitud, hem d'anar al mòdul de CRM, a **Section Attachments**:

![](../_static/solicituds_OV/secction_atachment.png)

Un cop hem guardat la sol·licitud, accedim aquí per a poder adjuntar el document. Hem d'omplir el nom de l'adjunt,
triar a **File Type** de quin tipus d'adjunt es tracta (obligatori omplir per enviar, opcional o informatiu),
i a la **Secció Relacional Adjunta**, hem de buscar la sol·licitud on volem que hi hagi aquest adjunt.

![](../_static/solicituds_OV/pels_adjunts.png)

![](../_static/solicituds_OV/pels_adjunts_II.png)

Finalment, anem a la icona dels adjunts, que ens obrirà una nova finestra on posarem el nom del document adjunt,
i a les **Dades** podem anar a buscar el fitxer que s'adjuntarà al cas (sol·licitud).

![](../_static/solicituds_OV/pels_adjunts_III.png)

![](../_static/solicituds_OV/pels_adjunts_IV.png)

Un cop afegit el document adjunt, l'usuari ja el podrà descarregar des de l'Oficina Virtual, omplir-lo, i tornar-lo a
carregar ja signat. Un cop faci això, en el llistat de casos **Sol·licitud** veureu dos adjunts: el document per signar,
i el que ha omplert l'usuari.

## On anar a buscar les sol·licituds omplertes

Quan els usuaris utilitzin l'Oficina Virtual per a comunicar una sol·licitud, els formularis que omplin i ens tornin
a adjuntar els trobarem al mòdul **CRM**, als casos d’atenció client.

![](../_static/solicituds_OV/casos_ATC.png)

Des d’aquí podreu gestionar aquestes peticions dels usuaris.

![](../_static/solicituds_OV/casos_ATC_II.png)
